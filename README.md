# Grupa5-Kameni
 
# Tema: Online distribucija automobilskih dijelova

Članovi:
  1. Esma Herenda
  2. Sedad Kamenčić
  3. Adis Hodžić
  
  
## Opis teme 

Sistem ima namjenu da olakša poslovanje trgovine autodijelovima prilikom maloprodaje, veleprodaje, nabavke proizvoda kao i evidenciju o artiklima u skladištu, i pruzanja usluga servisa.
Bosna i Hercegovina je država u kojoj je relativno skupo popravljati automobile i kupovati potrebne dijelove u ovlaštenim servisima uzimajući u obzir prosječno primanje stanovnika. Sistem je prilagođen tome da iskustvo kupovine u običnim radnjama, sa aspekta sigurnosti i povjerenja približi onome koji će kupac dobiti kao kupovinom u ovlaštenom servisu.

# Procesi u sistemu

### Procesi sa apekta prodavača

Prilikom kupovine dijelova za potrebe trgovine ili servisa, radnik nakon obavljene fakture unosi dijelove u sistem, pazeći na količinu svakog proizvoda. Proces može biti olakšan ukoliko i dobavljač ima sličan sistem pri čemu se unos vrši automatski. Drugim riječima, dobavljač se kontaktira preko aplikacije ukoliko je dobavljač uvezan, u najgorem slučaju radnik će sa spiska morati unositi artikle jer nema drugog načina. Prilikom prodaje određenog dijela stanje će se smanjiti automatski za prodanu količinu. Omogućena je i opcija rezervacije artikla za određenog kupca ukoliko je od povjerenja. U sistemu će biti registrovani svi kupci koji imaju popust u radnji, kao što su automehaničari ili česti kupci, kriteriji zavise od samog vlasnika autodijelava. Popust se automatski obračunava takvim kupcima. Poželjan je ugovor sa dostavljačkom kompanijom (A2B, FedEx) preko koje će se omogućiti dostava artikala u teritorijskim granicama koje određuje vlasnik. 

### Procesi sa aspekta kupca
Korisnički interfejs za kupca će se razlikovati od interfejsa za radnike trgovine. Razlika će se ogledati u opcijama koje kupac ima u odnosu na radnike. Kupac može da unese podatke svog automobila i da traži određeni proizvod, pretražuje cijene, dostupne maloprodajne radnje, kao i da naruči proizvod. Omogućeno je i otkazivanje narudžbe u određenom vremenskom roku.

# Funkcionalnosti

## Funkcionalnosti sistema sa aspekta uposlenika

•	Olakšana kontrola dostave artikala

•	Orgazovan sistem dobavaljanja artikala

•	Olaksana pretraga traženih artikala

•	Jednostavan unos novih artikala u sistem

•	Uvezanost sa ostalim korisnicima sistema 

•	Brza i jednostavnija naplata (kreditne kartice) 

•	Olakšano dokumentovanje odrađenih poslovanja

•	Brzi odgovori na zahtjeve kupaca

•	Kontrola pristupa artiklima firme

•	Omogućen pregled financijskog stanja poslovnice 

•	Pregled najprodavanijih artikala

•	Upozorenje o nestajanju artikala na stanju

•	Automatsko obracunavanje popusta

•	Informacije o uspjehu poslovnice na mjesecnom, godišnjem nivou

## Funkcionalnosti sistema sa aspekta kupca

•	Olakšana pretraga i izbor autodijelova

•	Brzo naručivanje željenih artikala

•	Pristup autodijelovima svih poslovnica koje koriste funkcionalnosti sistema za poslovanje

•	Omogućena komunikacija sa poslovnicom preko privatnih poruka

•	Plaćanje dijelova prilikom narudžbe

•	Komunikacija sa drugim korisnicima sistema (kupcima)

## Akteri sistema za poslovanje sa autodijelovima
Nakon instaliranja aplikacije na računar, ovlaštena osoba prilaže osnovne informacije o poslovnici. Informacije bira iz ponuđenih opcija (da li se poslovnica bavi maloprodajom, veleprodajom, servisom itd). Nakon toga se kreira „profil“ poslovnice koji će biti vidljiv svim drugim poslovnicama koje su korisnici aplikacije.

Administrator poslovnice je zadužen za registrovanje uposlenika, kojima se prilikom registracije dodjeljuje korisničko ime i šifra pomoću koje će se prijavljivati na sistem. 

Uposlenici će u skladu sa svojim zaduženjima koristiti aplikaciju. 
Tu će biti uposlenici koji će unositi artikle u bazu podataka, koji će odobravati narudžbe i imati pristup svemu sto se dešava u sistemu. Vlasnik poslovnice ima ovlašteni pristup dijelovima aplikacije koji daju informacije o poslovanju i o financijskom stanju poslovnice.

Dostavljač će imati posebno dizajniran sistem koji će mu brzo i efikasno davati informacije o tome gdje  i kada treba dostaviti robu, te kako u najkracem vremenu obaviti posao.

Serviser će moci brzo odgovarati na zahtjeve kupaca, te će se praviti red čekanja korisnika u skladu sa njihovim zahtjevima i dostupnosti servisa. Serviser će imati mogućnost naručivanja autodijelova, te ako ista poslovnica ima i servis i prodaju, oni će biti uvezani, te će serviser imati informaciju o artiklima koji su na stanju. Ostvaruje se brže i efikasnije pružanje usluga servisa.

## Akteri koji koriste usluge poslovnica koje koriste sistem za poslovanje autodijelovima

Kupac koji koristi sistem za kupovinu autodijelova instalira aplikacuje te kreira profil na istoj. Nakon toga kupac ima pregled svih poslovnica koje koriste sistem za poslovanje autodijelovima te bira onu poslovnicu čijem katalogu zeli pristupiti. Kupcu je omogućeno naručivanje i automatsko plaćanje autodijelova, prijava kvara, te usluge servisa koje koriste aplikaciju.


